A dpkg a szkript indításakor két argumentumot ad. Ebből az első az igazán
lényeges.

A postinst szkriptnél úgy fest, hogy ez az argumentum minden esetben
"configure". A szkript a csomag konfigurálásakor fut le. A csomag egyszerű
kitömörítésekor (unpack) nem fut szkript.

A postrm szkriptnél már bonyolultabb a helyzet. Az argumentum lehet
"remove", "purge" illetve "upgrade".

A "purge" előtt minden esetben lefut a "remove". Ha tehát kiadjuk a "dpkg
--purge csomi" parancsot, és csomi még telepítve van (nem "remove"
állapotban), akkor lefut a postrm szkript előbb "remove", majd "purge"
argumentummal.

Na, akkor hajrá, bonyolítsuk el az életet. Tegyük fel, hogy egy csomag a
telepítés során valamit meg akar csinálni, és eltávolításakor ennek
ellenkezőjét tehetni. Ez lehet akár egy szimlink létrehozása, akár
nemtomménmi, példaként vegyük a felhasználó létrehozását és törlését. Mint
minden normális dolog, ez is olyan lépés, hogy a szkriptek hibával
elszállnak, ha nem tudták megtenni, amit akartak. Tehát a useradd--groupadd
számára hiba, ha a user már létezik, míg a userdel--groupdel számára hiba,
ha a user nem létezik.

A következőkben egy rövid bizonyítást adunk arra, hogy például a useradd és
userdel programokat nem lehet úgy elhelyezni a szkriptekben, hogy a dpkg
azokat garantáltan felváltva hívja meg.

Először is csomagfrissítéskor kötelező a felhasználót törölnie a régi
csomagnak, és létrehoznia az újnak, mivel egyáltalán nem biztos, hogy a
csoamg új változata pontosan ugyanazokat a felhasználókat tartalmazza.

Ha egy csomagot sokszor egymás után unpackolunk, akkor minden esetben csak a
postrm szkript fut le egy "upgrade" argumentummal, majd a csomag új
változatának verziószámával. Amikor "upgrade" az első argumentum, akkor
mindig van értelmes második argumentum is, így ezt kár tesztelni. A userdel
progit tehát nem szabad lefuttatni ebben az esetben, hiszen akkor többször
is lefuthat, köztes useradd nélkül.

Viszont amikor rendesen telepítjük a csomagot, akkor is pontosan ezekkel az
argumentumokkal fut le a postrm szkript, ilyenkor viszont ki kellene
törölnie a felhasználót.

Tanulság: a postinst és postrm szkriptekben fel kell készülnünk arra, hogy a
hülye dpkg nem képes ezeket felváltva meghívni. Tehát mondjuk a useradd és
userdel lépések közül legalább az egyiknek (praktikusan a userdel-nek)
tolerálnia kell, ha már nem tudja megtenni, amit meg kell tennie.


Hoppá, megoldás lehet a prerm szkript. Lásd README2 fájl.

